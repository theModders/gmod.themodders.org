---
title: Mod noworoczny
author: Lord Michał VIII
time: 31 Styczeń 2009 11:52
---

## Metryczka

<!-- -->
- Nazwa: Mod noworoczny
- Nazwa polska: Mod noworoczny
- Gatunek: minimod, totalna konwersja,nowy świat
- Twórca: Gniew Bwliara Team

<!-- -->
- Produkcja: polska
- Wersja językowa: polska
- Tłumaczył: -
- Dubbing: jest

<!-- -->
- Platforma: Gothic I
- Długość: krótki
- Trudność: łatwy
- Premiera: styczeń 2009

Gniew Beliara Team, zgotował nam niespodziankę. W ramach odskoczni od swojego głównego projektu stworzyli i wydali zupełnie inne dzieło 'Mod Noworoczny'. Jest to produkcja 'z przymrużeniem oka' a jego fabuła przedstawia się następująco:

Pomieszczenie wypełniał odór gnijących zwłok zmieszany z aromatem tanich perfum, którymi ktoś nieudolnie próbował go maskować.

Bezimienny podniósł głowę. W zasięgu jedynej pochodni zawieszonej gdzieś w głębi ciemnej przestrzeni stała postać odziana w długi, czarny płaszcz. Nieznajomy przemówił, a jego głos roztaczał aurę tajemnicy i grozy.
- Bezimienny wybrańcze, jeden z wielu, którzy gościli w mojej... pracowni.

Nadchodzi nowy rok, tacy jak ty topią teraz w beczkach z winem swoje dawne smutki, by być gotowym powitać nowe, które zawładną ich duszami na kolejny rok. Jednak los miał, co do ciebie inne plany, na twoje nieszczęście złożyło się tak, że są one zbieżne z moimi.

Wyruszysz w nieznane, w mrok wiecznej nocy, tam gdzie świat urywa swe granice, by móc dzielić łoże nicości z chaosem. Niewielu przeżyło tę wędrówkę. Mam nadzieję, że ty będziesz miał więcej szczęścia... A teraz żegnaj i kiedy spotkasz śmierć nie lękaj się, bo przyniesie ci wybawienie...

Bezimienny zatracił świadomość. Ostatnim, co pamiętał był napis: Xardas17 widniejący nad głową nekromanty...