---
title: Golden Mod
author: Lord Michał VIII
time: 28 Kwiecień 2008 15:13
---

## Metryczka

<!-- -->
- Nazwa: Golden mod
- Nazwa polska: Złoty Mod
- Gatunek: dodatek, brak większych wątków
- Twórca: RGMT

<!-- -->
- Produkcja: rosyjska
- Wersja polska: jest
- Tłumaczył: Herr Maneling
- Dubbing: brak

<!-- -->
- Platforma: Gothic I
- Długość: krótki
- Trudność: ???
- Premiera: ? 2006

Przeszukując zasoby internetu natknąłem się na stronę grupy RGMT (Russian Gothic Mod Team), która wydała moda o nazwie Golden Mod. Stanowi on uzupełnienie do Gothica I. Mimo dużej ilości modów tego typu zachęcam do zobaczenia w jaki sposób podeszli do tego Rosjanie. Mod dostępny także w wersji angielskiej.

## Oficjalny opis:

Mod przywraca misje, które nie zostały dokończone w Gothicu, zmienia fabułę gry na bardziej nieliniową. Będziesz mógł uczestniczyć w ataku na Wolną Kopalnię, poznać ludzi napadających na dostawy ze Starej Kopalni, rozglądnąć się po Opuszczonej Kopalni i zostać guru w sekcie wyznawców Śniącego. Została też dodana (dla zwiększenia klimatu) możliwość mieszania mikstur. Nie zabraknie też misji, które będą naprawdę zmuszać do myślenia. Grając w moda staraj się robić to tak jak za pierwszym razem, nie pomijaj dialogów ani żadnych miejsc w kolonii. Nowe dialogi i misje są powiązane zarówno z dobrze znanymi postaciami, jak i z tymi "szarymi", niedostrzeganymi mieszkańcami Górniczej Doliny. Niewielkie zmiany napotkasz niemal na każdym kroku, więc nie psuj sobie przyjemności używając trybu Marvina. Powoli nie spiesząc się odkryj na nowo wszystkie sekrety tej unikalnej kolonii.