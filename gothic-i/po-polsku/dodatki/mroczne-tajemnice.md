---
title: Mroczne Tajemnice
author: Lord Michał VIII
time: 02 Wrzesień 2008 11:52
---

## Metryczka

<!-- -->
- Nazwa: Dark Mysteries
- Nazwa polska: Mroczne Tajemnice
- Gatunek: dotatek, nowe wątki i lokacje
- Twórca: Poziomkaz

<!-- -->
- Produkcja: polska
- Wersja polska: -
- Tłumaczył: -
- Dubbing: brak

<!-- -->
- Platforma: Gothic I
- Długość: długi
- Trudność: średni/trudny
- Premiera: marzec 2007

Jest to nic innego jak dodatek urozmaicający grę w pierwszą część Gothica (podobnie jak Noc Kruka dla G2). Już od początku widać, iż grupa nie poszła na łatwiznę, wprowadzono bardzo dużo zmian i jak twierdzą twórcy zmieniają Kolonię Karną w taką, jaka powinna być.

Nie pozostaje mi nic innego jak zaprosić was do zaciągnięcia i uruchomienia tej modyfikacji, a ze swojej strony życzę miłej zabawy.

## Oficjalna zapowiedź:

Mroczne Tajemnice pogrążą Kolonię Górniczą w odmętach zapomnianej już przez śmiertelników przepowiedni. Tylko dzięki Tobie nienazwane zło powracające do krain Myrtany może zostać ostatecznie pokonane!

(...) jaskinia tonęła w złowieszczym mroku. Bezimienny obnażył broń. Zimny dotyk stali dodawał pewności siebie. Chybotliwe cienie zatańczyły na szerokim ostrzu. Gdzieś z wnętrza zapomnianej przez śmiertelników góry wydobył się paraliżujący lament umarłych. To na pewno wiatr - mruknął Bezimienny - W co ja się znowu wpakowałem!

Niespodziewanie ze skalnej półki oderwał się makabryczny cień. Bestia zaatakowała bez żadnego ostrzeżenia. Demoniczne ślepia potwora zdawały się hipnotyzować. Straszliwe kły i pazury bynajmniej złudzeniem nie były. Nagle Bezimienny znalazł się na skraju bezdennej przepaści. Bestia tryumfalnie wyszczerzyła kły.

Demon powoli zbliżał się do osaczonego człowieka.
- Mój Pan już na ciebie czeka śmiertelna istoto - doszedł Bezimiennego złowrogi głos. Przerażony demon skulił się i zniknął w otaczającym go mroku. Bezimienny przełykając ślinę spojrzał za siebie.

Po drugiej stronie przepaści zajaśniały czerwone ślepia. Jakaś potężna siła przyciągała człowieka poza skraj otchłani. Ostatnim, co ujrzał przed upadkiem były stosy ludzkich szczątków ścielące dno przepaści. Zimny pocałunek Śmierci pogrążył Bezimiennego w bezkresnej nicości...

Gothic: Mroczne Tajemnice.

Mod oferuje:
- Dodaje kilka nowych lokacji;
- ok. 80 nowych NPCów;
- Nowy system używania i tworzenia czarów + nowe czary;
- Gotowanie, ważenie trunków i kowalstwo;
- Rozbudowana, wielowątkowa fabuła z możliwością wyboru przez gracza drogi postępowania;
- Zwiększony stopień trudności gry;
- Możliwość podjęcia i obstawienia walk na arenie;
- Możliwość dołączenie do nowej, potężnej gildii;
- Nowe, bardzo potężne bestie;
- I wiele innych niespodzianek.

<!-- -->